Lesson 7 title: Pagtupad ng Sariling Tungkulin Bilang Mamamayan

Vales Education 7:4 Learning Competency 7A nakapagpapahayag ng mga paraan sa pagtupad ng sariling tungkulin bilang mamamayan. Sino o ano ba ang mamamayan? Ang isang mamamayan ay nangangahulugang pagiging kabilang sa isang lugar kung saan ikaw ay may mga natatamasang karapatan at naaatangan ng mga tungkulin. Bilang mga mamamayan, tayo ay konektado sa mga taong nakapaligid sa atin. May mga magkakatulad na karapatan at mga pananagutan. Karapatan at tungkulin. Ang karapatan ay mga kalayaan at proteksyon na nararapat

para sa mamamayan. Ang mga ito ay nagpapanatili sa atin na mamuhay ng malaya at matupad ang ating mga pangarap. Sumasagot ito sa tanong na ano-ano ang mga bagay na dapat ay natatamasa ko bilang mamamayan. Bilang mamamayan, dapat mayroon tayong mga karapatan tulad ng kalayaan sa pagpapahayag, karapatan sa edukasyon at karapatan sa kaligtasan sa ating komunidad. Ang mga tungkulin naman ay responsibilidad na dapat nating magampanan bilang mamamayan upang makapagdulot ng mabuti sa kapakanan ng ating pamayanan. Mahalaga ito upang

magkaroon ng pantay at makatarungang lipunan. Sinasagot nito ang tanong na ano ang kailangan kong gawin bilang mamamayan? Bilang mamamayan, kailangan nating sumunod sa mga batas, igalang ang karapatan ng iba at lumahok sa mga gawaing makatutulong sa komunidad. Ang mga karapatan at tungkulin ay may malaking kaugnayan sa isa't isa. Sa bawat karapatan na ating natatamasa, mayroon itong kaakibat na tungkulin na dapat nating matupad upang magkaroon ng patas at maayos na lipunan. Halimbawa, tayo ay may karapatan sa malinis na

hangin. Tungkulin din natin na panatilihin itong malinis kung kaya hindi tayo dapat gumawa ng mga bagay na magdudulot ng polusyon sa hangin. Kung balanse ang paggamit natin ng ating mga karapatan at tungkulin, matitiyak natin na matatamasan ng bawat isa sa ating lipunan ang kani-kanilang mga karapatan. Sa aralin natin ngayon, itutuo natin ang ating pansin sa pagtupad ng sariling tungkulin bilang mamamayan. Ano-ano nga ba ang tungkulin ng isang mamamayang tulad mo? Ang isa sa mga tungkulin na dapat

gampanan ng isang mamamayan ay ang pagsunod sa mga batas at patakarang pinaiiral sa pamayanan. Ang mga batas ay naglalaman ng mga alituntunin na dapat sundin upang maiwasan ang hindi pagkakaintindihan at gulo. Sa pamamagitan ng pagsunod sa mga batas at patakaran, matitiyak natin na ang ating pamayanan ay mananatiling ligtas at maayos. Kung susundin natin ang mga batas trapiko, mga batas tungkol sa pagbabawas ng ingay at patakaran tungkol sa tamang pagtatapon ng basura, makatutulong tayong maiwasan ng mga

aksidente at hindi pagkakaunawaan. Halimbawa, ang pagtawid sa pedestrian lane sa tamang oras ay makatutulong sa pagbabawas ng mga aksidente sa kalsada. Sa paaralan naman, ang pagsunod sa mga patakaran sa klase tulad ng pagiging tahimik sa panahon ng pagtuturo ng guro o tamang pagtatapon ng basura ay magpapanatili ng kaayusan at makatutulong sa lahat na mag-focus sa kanilang pag-aaral. Tungkulin din ng isang mamamayan ang pagtulong sa pamayanan. Ang pagtulong sa pamayanan ay nangangahulugang paglalaan

ng iyong oras, yaman at effort upang mapabuti ang kalagayan ng ibang tao. Maaari itong magawa sa pamamagitan ng pakikilahok sa mga cleanup drive o pagdo-donate ng pagkain at damit sa panahon ng kalamidad. Sa paaralan, maaari mo itong magawa sa pamamagitan ng pagtulong sa iyong kamag-aral na nahihirapan sa pag-aaral o pagdo-donate ng iyong mga luma at maayos na kagamitan at uniporme sa mga kaiskwela na nangangailangan. Sa pamamagitan ng mga ganitong kilos, nakapagbibigay tayo ng tulong sa mga nangangailangan at

nakapag-aambag tayo sa pag-angat ng kalagayan ng buhay ng mga tao sa ating pamayanang kinabibilangan, ito man ay sa barangay o sa paaralan. Ang pakikilahok o pagsuporta sa mga programang inilulunsad ng pamahalaan ay tungkulin din ng isang mamamayan. Ang pakikilahok sa mga programa ng pamahalaan ay isang paraan upang ikaw ay makapag-ambag sa ikabubuti ng pamayanan. Ang mga proyektong inululunsad ng pamahalaan tulad ng tree planting, cleanup drive at pagdo-donate sa mga biktima ng kalamidad ay hindi lang

basta-basta makabubuti sa ating pamayanan. Bagkos ay makatutulong din upang malutas ang mas malalaking suliranin sa lipunan tulad ng climate change at kahirapan. Sa paaralan, maaari mo itong magawa sa pamamagitan ng pakikilahok sa mga proyekto ng pamahalaan sa inyong paaralan tulad ng vaccination drives o pagdalo sa mga seminar tungkol sa paghahanda sa mga sakuna o kalamidad. Sa pamamagitan ng pakikipagkaisa na ipakikita mo na ikaw ay nagmamalasakit sa iyong pamayanan sa loob at sa labas ng paaralan.

Isa rin sa mga tungkulin ng isang mabuting mamamayan ay ang pagkilala sa dignidad ng bawat isa o paggalang sa kapwa. Ang paggalang sa iba, ano man ang kanilang pinagmulan, paniniwala o opinyon ay nakapagpapatag ng ugnayan sa pamayanan. Sa pamamagitan ng pakikinig sa saloobin ng iba o pagbibigay galang sa kanilang damdamin, nakabubuo tayo ng pamayan ng may diwa ng kooperasyon. Sa paaralan, ito ay nangangahulugang pagbibigay galang sa opinyon ng iyong mga kamag-aral sa tuwing may group work o pagpapakita ng kabutihan at suporta sa

kamag-aral mong may hindi magandang pinagdadaanan. Ang paggagalangan sa paaralan ay makatutulong upang makabuo ng isang positibong learning environment kung saan ang lahat ng mag-aaral ay makararamdam ng pagpapahalaga. Ang pangangalaga sa kapaligiran ay tungkulin nating lahat. Ang simpleng kilos tulad ng pagbabawas ng kalat, pagre-recycle o pagtatanim ng puno ay makatutulong upang maproteksyunan ang ating mga likas na yaman. Sa paalan, magagawa mo ito sa pamamagitan ng pagtatapon ng basura sa tamang tapunan

at pakikisali sa mga programa ng paaralan tulad ng pagtatanim o pagre-recycle. Kung ating aalagaan ang ating kapaligiran sa loob man at labas ng ating silid-aralan, matitiyak nating magkakaroon tayo ng mas malinis at mas malusog na kinabukasan para sa lahat. Konklusyon. Kung bawat isa sa atin tumutupad ng tungkulin, kapayapaan at kaayusan, maidudulot sa pamayanan. Sumusunod sa mga batas at patakaran. Gumagalang sa kapwa't nakikipagtulungan. Nakikipagkaisa sa pamahalaan. nangangalaga sa kapaligiran. Mga

maliliit at simpleng paraan subalit may malaking pakinabang. Kung tungkulin ay gagampanan, ating mga suliran'y malulunasan. Kaya huwag ipagwalang bahala. Ikaw ay may magagawa. Kahit na sa edad ay bata pa, may maiaambag ka na. Ang pagiging responsableng mamamayan ay nangangahulugang pagtupad ng iyong mga tungkulin. Ito man ay pagsunod sa batas, pagtulong at paggalang sa iba, pangangalaga sa kalikasan o pakikiisa sa pamahalaan. Ang lahat ng ito ay nakapag-aambag sa kapayapaan, kaayusan at pag-unlad sa pamayanan. Ganito rin

ang maibubunga sa paaralan kung ang lahat ay susunod sa mga patakaran, tutulong sa kamag-aral at mangangalaga sa kapaligiran. Sa paggawa ng maliliit at mapanagutang kilos sa paaralan, matututo tayong maging mabuting mamamayan at handa sa tunay na pakikapamuhay sa lipunan. Bawat kilos, maliit man o malaki, kung gagawing sama-sama at naayon sa tungkulin, makalilikha tayo ng mas mabuting pamayanan. Pagsasanay: isulat ang T kung ang pangungusap ay wasto o M kung hindi wasto 1. Ang pagsunod sa mga batas at

patakaran ay makatutulong sa pagpapanatili ng kaayusan at kapayapaan sa pamayanan. Two. Ang paggalang sa kapwa ay hindi kinakailangan dahil ang mahalaga ay ang pagsunod sa mga batas at patakaran. 3. Ang pagsali sa mga cleanup drive ay nakatutulong upang makapaganda ang kapaligiran. Four, ang pagiging mabuting mamamayan ay nangangahulugang pagtulong lamang sa iba kung ito ay may pakinabang sa iyo. At five, ang pangangalaga sa kapaligiran ay pananagutan ng bawat mamamayan. Valucation 7 quarter 1 learning

competency 7B. na ipaliliwanag na ang pagtupad ng sariling tungkulin bilang mamamayan ay pakikibahagi niya sa pagpapabuti at pagpapatag ng bayan para sa kapakinabangan ng mga mamamayan pagkamamayan ang pagiging mamamayan ay nangangahulugang ikaw ay bahagi ng isang pamayanan ito man ay bansa, lungsod o barangay hindi lang ito pagkakaroon ng pakinabang sa pamayanang kinabibilangan kundi kinapapalooban din ng pagtupad sa mga tungkulin upang makatulong sa ikabubuti ng bawat isa. Karapatan at tungkulin. Bilang mga

mamamayan, mayroon tayong mga karapatan. Tulad ng karapatan na maging ligtas sa alinmang uri ng karahasan o magkaroon ng ligtas na kapaligiran. Karapatang matuto sa pamamagitan ng pag-aaral at karapatang makatanggap ng paggalang mula sa iba. Subalit ang mga karapatang ito ay may kakambal na tungkulin o pananagutan tulad ng tungkuling sumunod sa mga batas o patakaran, tungkuling tumulong sa kapwa at tungkuling makilahok sa mga programang inululsad ng pamahalaan. Ang mga kilos na ito ay makatutulong sa bawat isa upang lalo

nating magamit ang ating mga karapatan at magkaroon ng mas maayos na pamayanan. Ang pagtupad ng bawat mamamayan sa kani-kanyang tungkulin ay may malaking kaugnayan sa pagpapabuti at pagpapatatag ng bayan. Kung ikaw ay sumusunod sa mga alituntunin o batas, ito man ay sa bahay, paaralan o pamayanan, nakatutulong ka sa paglikha ng isang ligtas at maayos na kapaligiran. Paano kaya kung walang sumusunod sa mga batas trapiko? Ang mga kalsada ay magiging magulo at mapanganib. Gayun din sa paaralan, ang pagsunod sa mga

alatuntunin ay makatutulong upang ang bawat isa ay makapag-focus sa pag-aaral. Sa pagsunod sa mga alituntunin, patakaran o batas, nakapag-aambag tayo sa pagkakaroon ng mapayapa at produktibong pamayanan na mabuti para sa bawat isa. Ang pagtulong sa iba kahit sa maliit na paraan ay nakatutulong na lumikha ng mapagkalingang pamayanan. Kung ang nangangailangan ng tulong mo ay ang kamag-aral na nahihirapang umunawa sa aralin o ang kapitbahay na nahihirapan sa kanyang gawain sa bahay, ang pagtulong ay nagpapalaganap ng kabutihan

at nagpapagaan ng buhay para sa mga taong nakapaligid sa iyo. Kung ang bawat isa ay magtutulungan, makabubuo tayo ng lipunan ng mga taong may malakas na ugnayan at magdudulot ito na maramdaman ng bawat isa na sila ay napakahalagahan. Ito ay nakabubuti o makabubuti para sa bawat isa sa pamayanan. Ang paggalang ay pundasyon o haligi ng matibay na samahan sa bawat pamayanan. Kung tinatrato natin ng may kabaitan ang bawat isa o pinakikinggan sila sa kanilang mga saloobin, nakalilikha tayo ng pamayanan na kung saan ang bawat isa

ay nakararamdam na sila ay pinahahalagahan. Ang paggalang sa kapwa ay nangangahulugang pag-unawa na ang bawat isa ay may iba't ibang idea, pinagmulan at nararamdaman. Kung ang paggagalangan ay namamayani sa pamayanan, makagagawang mas maayos ang mga tao na siyang magiging daan sa isang mapayapa at maayos na pamayanan. Ang mga programa ng pamahalaan tulad ng tree planting, cleanup drive o mga kampanya laban sa maling pagtatapon ng basura ay inilulunsad upang mapabuti ang kapaligiran at mapatibay ang pamayanan.

Sa pamamagitan ng pakikilahok sa mga ganitong aktibidad na ipapakita natin ang ating pagnanais na mapabuti ang ating pamayanang kinabibilangan. Halimbawa, ang pagtatanim ng mga puno ay hindi lang nakapagpapaganda ng paligid. kundi nakatutulong din upang labanan ang init. Samantalang ang mga cleanup drive naman ay nagpapanatili ng ligtas at kaaya-ayang kapaligiran. Ang pagsuporta sa mga ganitong programa ay nagpapabuklod sa mga tao sa layunin na magkaroon ng pagkakaisa. Ang pangangalaga sa kapaligiran ay isa

sa mga pinakamahalagang pananagutan natin bilang mamamayan. Ang simpleng pagre-recycle o pagtitipid ng tubig o kuryente ay makatutulong upang maprotektahan ang ating likas na yaman upang matiyak na ang mga susunod na henerasyon ay mapapakinabangan din ang mga ito. Kung ating pangangalagaan ang ating kapaligiran, hindi lang tayo sa kasalukuyan ang makikinabang kundi maging ang mga mamamayan sa hinaharap. Ang isa sa pamayanang ang isang pamayanang nagpapahalaga at nangangalaga sa kapaligiran ay maaari

ring may malakas. Ang isang pamayanang nagpapahalaga at nangangalaga sa kapaligiran ay maaari ring may mas malulusog na pangangatawan. Ang pag-aaral ng mabuti ay pananagutan na makatutulong sa iyo upang mapaghandaan ang iyong hinaharap. Sa pamamagitan ng pagsisikap na matuto, nagkakaroon ka ng mga kaalaman at kasanayan o skills na magagamit mo upang balang araw ay makatulong ka sa lipunan. Kung ang pangarap mo man ay maging doktor, guro o kahit anong propesyon, ang edukasyon ay maghahanda sao na

magdulot ng positibong pagbabago sa pamayanan. Kung ang bawat isa ay mag-aaral ng mabuti at seseryosuhin ang edukasyon, magkakaroon ito ng lipunang marunong magdudulot ito ng lipunang marunong at informed na makabubuti sa bawat isa sa pamayanan. Konklusyon. Sa pamamagitan ng pagtupad sa mga sariling tungkulin bilang mamamayan, nakatutulong tayo na bumuo ng isang mas malakas at mas masayang pamayanan. Lahat ng positibong kilos na iyong gagawin, kahit na gaano ito kaliit, makatutulong ito upang gawing

mas kaaya-ayang lugar ang pamayanan para sa bawat isa. Bale sa Education 7, quarter 1, Learning Competency 7C. Nailalapat ang mga paraan ng pagtupad ng sariling tungkulin bilang mamamayan tulad ng paggalang sa mga karapatan ng kapwa, pagsunod sa mga batas, pagiging mabuting pinuno at tagasunod. Ang isang mabuting mamamayan ay may papel na ginagampanan sa pamayanan at tinutupad ito sa ikabubuti ng nakararami. Mahalaga ang pagsunod sa batas subalit hindi lang ito ang batayan ng pagiging mabuting mamamayan. Isipin

mo ang isang pamayanan na ang bawat isa ay masunurin sa batas subalit hindi gumagalang sa karapatan ng iba tulad ng pagpapatugtog ng malalakas na musika kahit anong oras. Ito ba ay nararapat? Ang isang mabuting mamamayan ay sumusunod sa batas at gumagalang sa karapatan ng kapwa. Ating alamin ano-ano nga ba ang katangian ng isang mabuting mamamayan. Ang isang mabuting mamamayan ay gumagalang sa karapatan ng iba. Ang bawat isa ay may karapatang maging ligtas, magkaroon ng pribadong buhay at magpahayag. Ang paggalang sa karapatan

ng iba ay nangangahulugang pagtitiyak na ang ating mga kilos ay hindi makasasakit o makapipinsala at hindi makakaapekto sa kalayaan ng ibang tao. Ang paggalang sa karapatan ng iba ay hindi lamang nangangahulugang pagiging mabait kundi pagkilala sa kanilang mga karapatan. Ang bawat isa ay may karapatang maging ligtas. Ito man ay sa tahanan, paaralan o pampublikong lugar. Ito'y nangangahulugang dapat iyakin natin na ang ating mga kilos ay hindi makapipinsala o makasasakit sa iba, pysikal man o emosyonal.

Ang privacy o pagkakaroon ng pribadong buhay ay mahalaga sapagkat pinahihintulutan nito ang bawat tao na magkaroon ng kontrol sa mga personal na impormasyon sa kanilang buhay. Ang paggalang sa privacy ng isang tao ay nangangahulugang hindi panghihimasok sa kanilang buhay. Halimbawa, naiwan ang kamag-aral mo sa silid aralan ng kanyang phone na naka-unlock. Kahit na ikaw ay curious, hindi mo dapat pakialaman ang mga messages o larawan niya. May karapatan siya sa paglilihim o pagbabahagi ng mga impormasyon na nais

niya. Ang bawat isa ay may karapatang magpahayag ng kani-kanyang saloobin o paniniwala. Ang kalayaan sa pagpapahayag ay nagpapahintulot sa tao na magbahagi ng kanilang opinyon kahit na ito ay iba sa opinyon ng iba. Mahalagang pakinggan natin ito kahit na hindi tayo pabor sapagkat karapatan ito ng bawat isa. Ang isang mabuting mamamayan ay sumusunod sa batas. Ang mga batas ay nilikha upang protektahan ng karapatan ng bawat isa sa pamayanan. Sa pagsunod sa mga ito, nakatutulong tayong mapanatili ang kapayapaan, kaayusan at

pagkakapantay-pantay sa lipunan. Kung ang bawat isa ay susunod sa batas, maiiwasan ang mga pagtatalo na nagdudulot ng mas malaking problema. Halimbawa sa basketball kung walang alituntunin or rules ang larong ito ay magiging magulo. Tulad ng sports, ang mga batas sa ating pamayanan ay nakatutulong upang mapanatili ang kapayapaan. Ang mga batas ay dahilan kung bakit nagkakaroon ng kaayusan sa pangaraw-araw nating pamumuhay. Kung walang batas, maaaring ang mga tao ay kumilos ng hindi iniisip ang kapakanan ng iba at magdulot

ito ng kaguluhan. Tingnan natin ang mga batas trapiko. Kung walang mga traffic light o pedestrian crossing, ang mga tao at sasakyan ay palaging nasa panganib ng aksidente. Sa pamamagitan ng pagsunod sa mga batas trapiko, natitiyak natin na ang bawat isa ay makapaglalakbay ng ligtas at magiging maayos ang lahat. Ang mga batas ay nakadisenyo upang protektahan ang karapatan ng bawat isa ng pantay-pantay ano man ang kanilang pinagmulan, paniniwala o kasarian. Sa pamamagitan ng pagsunod sa batas, natitiyak natin na walang sino man ang

natatrato ng hindi tama. Tulad sa paaralan, ang mga guro, mag-aaral at non-teaching personnel ay may kani-kanyang patakarang sinusunod. Ang patakarang ito ay magsisiguro na ang bawat isa ay matatrato ng pantay tulad ng pagbibigay ng pagkakataon sa mga mag-aaral na makilahok sa mga gawain ng walang favoritism. Ang isa pa sa mga katangian ng isang mabuting mamamayan ay ang pagiging mabuting pinuno. Ang isang mahusay na pinuno ay gumagalang sa karapatan ng bawat isa, nakikinig sa bawat isa at gumagawa ng mga pagpapasyang makabubuti

sa bawat isa o sa nakararami. Ang pagiging pinuno ay hindi tungkol sa pagbibigay ng mga utos kundi pagiging mabuting halimbawa sa mga nasasakupan, kasapi ng pangkat o tagasunod. Halimbawa, ikaw ang naatasang maging pinuno sa isang group project. Maaaring gumawa ka ng desisyong papabor o madali para sa iyo. Subalit ang isang mabuting pinuno ay nakikinig sa idea ng kanyang mga kasama at nagtitiyak na ang bawat isa ay makapagpapahayag ng kanilang saloobin. Ang isang mabuting pinuno ay ginagalang ang karapatan ng bawat isa na

makilahok. Bukod sa pagiging mabuting pinuno, ang isang mabuting mamamayan ay mabuti ring tagasunod. Ang isang mabuting tagasunod ay gumagalang sa aoridad. Subalit tinitiyak niya na ang karapatan ng bawat isa ay napapangalagaan. Ang pagiging tagasunod ay nangangahulugang pagtulong o pag-aambag sa ikapagtatagumpay ng pangkat at pagsasalita o pagtindig kung mayroong sino mang hindi natatrato ng tama. Halimbawa, kung ang pinuno ng inyong pangkat ay nagbigay ng gawain sa isa ninyong kagrupo na nagdulot sa kanya na

makaramdam ng pagiging hindi komportable, maaari kang magmungkahi sa inyong pinuno ng ibang gawain o makipagpalit ng papel sa iyong kagrupo para matiyak na ang bawat isa ay makararamdam ng paggalang. Bilang pagbubuod, ang isang mabuting mamamayan ay gumagalang sa karapatan ng iba. sumusunod sa mga batas, isang mabuting pinuno at isang mabuting tagasunod. Kung ating papansinin, ang pagpapahalagang nais linangin sa atin ng araling ito ay ang pagpapahalaga sa pananagutan o accountability. Ito ay tumutukoy sa pagiging responsable

ng isang tao sa kanyang mga kilos o pasya at pagtupad niya sa kanyang mga tungkulin o obligasyon. Kinapaloban nito ng pagkilala at pagtanggap niya sa epekto sa iba at sa kanyang kapaligiran ng kanyang mga kilos o pagpapasya. Mahalaga ang paglinang sa pagpapahalagang ito dahil isa ito sa mga pundasyon ng pagtitiwala. Kung ang isang tao ay responsable na ipapakita niya ang pagkakaroon ng integridad sa pagbuo ng maingat na pagpapasya. Halimbawa, kung ang naiata sao sa group activity ay magdala ng mga mahahalagang gamit na

kakailanganin sa iyong proyekto. Halimbawa, kung ang naiata sao sa group activity ay magdala ng mga mahalagang gamit na kakailanganin sa isang proyekto at ito ay nagawa mo na ipakikita mo ang pagpapahalaga sa pananagutan. Ang iyong pagtupad sa tungkulin ang isa sa magiging dahilan ng ikapagtatagumpay ng inyong pangkat at nagpapakita rin ito ng paggalang sa oras at effort ng iyong mga kagrupo. Isa pang halimbawa, kung nagkamali ka sa nagawa mong proyekto at agad kang humingi ng paumanhin sa iyong

guro, ipinakikita mo rin ang pagpapahalaga sa pananagutan. Sapagkat sa halip na iniwasan mo ang problema, agad mong tinanggap na ikaw ay may pagkakamali at nagsikap na ito ay maitama. At diyan po nagtatapos ang ating aralin para sa araw na ito. Na may natutuhan po kayo. Salamat sa panonood at pakikinig paam.
